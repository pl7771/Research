# Fase 1: Hypothese formuleren

Bekijk de aangeleverde dataset in `data/`. Het README-bestand bevat een korte uitleg en het codeboek (d.w.z. een opsomming van de variabelen in de dataset, hun betekenis en meetniveau). Je vindt er ook voorbeeldcode waarmee je in een latere fase van start kan gaan bij het statistisch analyseren van de dataset.

- Bekijk de verschillende variabelen in het **codeboek**.
- **Formuleer een hypothese** over welke factor een invloed kan hebben op wiskundige geletterdheid.
    - Je kan eventueel al een en ander opzoeken op het Internet over het onderwerp om inspiratie op te doen. Hou goed alle URL's bij, want die heb je nodig in de volgende stap.
    - De hypothese moet geverifieerd kunnen worden op basis van de dataset!
- Selecteer de **onafhankelijke** en **afhankelijke variabelen** die je van nabij zal onderzoeken:
    - Onafhankelijke: variabelen die de factoren meten die invloed kunnen hebben op wiskundige geletterdheid
    - Afhankelijke: de variabelen waarmee je wiskundige geletterdheid kan meten
    - Beperk je niet tot één onafhankelijke en één afhankelijke variabele, maar kies er enkele waarmee je de gekozen factor kan meten.
- Probeer jullie hypothese te **visualiseren**. Maak een schets van een grafiek die toont hoe jullie verwachten dat de onderzochte factoren invloed hebben op wiskundige geletterdheid.
    - Dit mag een tekening op papier zijn die je inscant of fotografeert. Een screenshot van een computergegenereerde grafiek op basis van "fake" data (bv. in Excel) kan ook.
    - Het is hier niet de bedoeling om al met de dataset zelf aan de slag te gaan!
- Vat dit samen in het document `hypothese/hypothese.md`
- Om je resultaat in te dienen maak je via de Github-pagina van jullie project een nieuwe Release aan (blauwe link rechts "Create a new release") vóór de opgegeven deadline. Kies als Tag version `fase1`. Eén van de lectoren zal zo snel mogelijk feedback geven via een Github Issue.
